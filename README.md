ეს პროექტი წარმოადგენს ფობიებზე ორიენტირებულ მონაცემთა მართვის გრაფიკულ აპლიკაციას, რომელიც შექმნილია Python-ის PyQt5 ბიბლიოთეკის გამოყენებით. აპლიკაცია მომხმარებელს სთავაზობს მარტივ და ვიზუალურად კომფორტულ გარემოს, სადაც იგი შეძლებს შეიყვანოს ინფორმაცია: სახელი, ასაკი, სასწავლო პროგრამა, კურსი, კონკრეტული ფობია და ფობიის ინტენსივობა. ყველა ეს მონაცემი ინახება “SQLite” ბაზაში და თითოეული ჩანაწერი წარმოადგენს “Phobia” კლასის ობიექტს, რომელიც პასუხისმგებელია მონაცემის სტრუქტურაზე. ინტერფეისიდან შესაძლებელია ჩანაწერების დამატება, რედაქტირება და წაშლა, ხოლო სიიდან არჩეული ელემენტი ავტომატურად აისახება შესაბამის ველებში.

აპლიკაციის ერთ-ერთი ძირითადი ფუნქციაა მონაცემების გრაფიკული ვიზუალიზაცია. “matplotlib” ბიბლიოთეკის დახმარებით ინტერფეისში ჩაშენებულია ორი დიაგრამა: პირველი, pie დიაგრამა, აჩვენებს სხვადასხვა სასწავლო პროგრამაში მოსწავლეთა რაოდენობას, ხოლო მეორე, ბარის დიაგრამა, აჩვენებს ხუთ ყველაზე გავრცელებულ ფობიას. ეს დიაგრამები განთავსებულია მთავარ ფანჯარაში და ავტომატურად განახლდება ყოველი ჩანაწერის დამატების, რედაქტირების ან წაშლის შემდეგ. მომხმარებელს ასევე შეუძლია გაააქტიუროს dark mode QDarkTheme ბიბლიოთეკის გამოყენებით.

პროექტი დაყოფილია რამდენიმე მოდულად: “Phobia” კლასი განსაზღვრავს მონაცემთა ერთეულის სტრუქტურას, “Database” კლასი უზრუნველყოფს ბაზასთან კომუნიკაციას CRUD ოპერაციებით, ხოლო “PyQT_data.py” შეიცავს გრაფიკული ინტერფეისის ლოგიკას და დიაგრამების მართვას. დიზაინი შექმნილია Qt Designer-ის საშუალებით და დაკონვერტირებულია Python კოდში “phobias_design.py” ფაილის სახით.

დეა კობიაშვილი - Qt Designer-ით GUI-ს შექმნა, GUI-ს ფუნქციონალი.(დამატება, რედაქტირება, წაშლა.)

მარიამ მამულია - Qt Designer-ით GUI-ს შექმნა, სვეტოვანი დიაგრამა, dark mode-ის ფუნქცია.

თამარ შიოშვილი - მონაცემთა ბაზებთან მუშაობა, ხარვეზების აღმოფხვრა.

ბაქარ გიორგაძე - mian.py ფაილის შექმნა, Phobia კლასის აღწერა, წრიული დიაგრამის შექმნა.
